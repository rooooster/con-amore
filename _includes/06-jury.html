<section id="jury" class="jury">

    <div class="caption">
        <h3>Журі</h3>
    </div>

    <article class="skoryk">
        <img src="{{ site.baseurl }}/assets/img/person/skoryk.png" alt="Photo Of Skoryk">
        <h4>Мирослав Скорик</h4>
        <h5>Голова журі</h5>
        <p>Видатний український композитор, Герой України, повний кавалер ордена "За заслуги ІІІ ступеня", народний артист України, лауреат Національної премії України імені Тараса Шевченка, художній керівник Національного академічного театру опери та балету України  імені Т. Г. Шевченка, член-кореспондент Академії мистецтв України, професор, кандидат мистецтвознавства, завідувач кафедри історії української музики в Національній музичній академії України імені П. І. Чайковського, завідувач кафедри композиції Львівської національної музичної академії імені Миколи Лисенка, голова Львівського відділення Спілки композиторів України, почесний голова Національної спілки композиторів України, художній керівник фестивалю «Київ Музик Фест».</p>
        <p>Народився 1938 року у Львові. У 1955–1960 роках навчався у Львівській державній консерваторії імені М. В. Лисенка, закінчив аспірантуру при Московській консерваторії імені П. І. Чайковського під керівництвом Дмитра Кабалевського. З 1966 р. до кінця 1980-х рр. викладав композицію у Київській консерваторії: у його класі навчалися Євген Станкович, Іван Карабиць, Освальдас Балакаускас, Олег Ківа, Вадим Ільїн, Володимир Зубицький, Віктор Степурко, Ганна Гаврилець та багато інших знаних в Україні композиторів. Тривалий час працював у США та Австралії. Наприкінці 1990-х повернувся в Україну.</p>
        <p>Твори Мирослава Скорика складають скарбницю української музики, є популярними не лише в Україні, а й за її межами, їх постійно виконують провідні музиканти в країнах СНД, у Німеччині, Франції, Австрії, Нідерландах, Болгарії, Чехії, Словаччині, Польщі, Великій Британії, США, Канаді та Австралії. Часто виступає як диригент і піаніст із виконанням власних творів.</p>
        <p>Доробок композитора містить різноманітні музичні жанри: оперу "Мойсей", балети "Каменярі", "Повернення Баттерфляй", "Каприси"; інструментальні концерти (для оркестру, для віолончелі з оркестром,  три фортепіанні та дев’ять скрипкових концертів, альтовий концерт); твори для симфонічного та камерного оркестру; різноманітні ансамблі, фортепіанні композиції, зокрема, сім партит для різних інструментальних складів; вокальні, естрадні та джазові опуси; музику до театральних вистав, кінофільмів та мультфільмів. Плідною виявилася співпраця Мирослава Скорика з відомими режисерами (зокрема, із С. Параджановим у культовому фільмі  «Тіні забутих предків»).</p>
        <p>Редактор творів української класики: опери М. Леонтовича "На Русалчин Великдень", А. Вахнянина "Купало", Д. Січинського "Роксолана". Створив нову редакцію та оркестровку опери  М. Лисенка "Наталка-Полтавка", С. Гулака-Артемовського "Запорожець за Дунаєм".</p>
    </article>
    <article class="dorfman">
        <img src="{{ site.baseurl }}/assets/img/person/dorfman.png" alt="Photo Of Dorfman">
        <h4>Лілі Дорфман</h4>
        <h5>Lily Dorfman</h5>
        <p>Всесвітньо відома піаністка, педагог, співзасновник ISAM (International Sommer Academy of Music). Магістерську ступінь з музики здобула у Російській академії музики імені Гнесіних (м. Москва) у професора Арнольда Каплана, є послідовницею фортепіанної школи Олександра Гольденвейзера. Навчалась з Олександром Йохелесом і Генріхом Нейгаузом, брала участь у їхніх майстер-класах. З переїздом до Ізраїля 1973 року Лілія Дорфман викладала в Єрусалимській музичній консерваторії та у Гіватаїмській музичній консерваторії. Сьогодні працює викладачем фортепіанної та камерної музики на факультеті музичної школи Buchman-Mehta в університеті Тель-Авіва. Від 2009 р. є викладачем міжнародних майстер-класів у Зальцбурзькій консерваторії «Моцартеум», проводить численні майстер-класи. Багато її студентів працюють викладачами фортепіанних факультетів музичних академій у всьому світі, є переможцями міжнародних та національних фортепіанних конкурсів, навчаються у музичних академіях Ізраїля, Росії, Німеччини, Великої Британії, США, є стипендіатами Американо-Ізраїльського Культурного Фонду.</p>
    </article>
    <article class="kot">
        <img src="{{ site.baseurl }}/assets/img/person/kot.png" alt="Photo Of Kot">
        <h4>Юрій Кот</h4>
        <h5>&nbsp;</h5>
        <p>Всесвітньо відомий піаніст, професор Національної музичної академії України імені П. І. Чайковського, заслужений артист України, лауреат премії імені Левка Ревуцького. Закінчив Київську державну консерваторію імені П. І. Чайковського та асистентуру-стажування по класу професора Валерія Козлова. Лауреат національних та міжнародних конкурсів, зокрема: лауреат Національного конкурсу піаністів імені Миколи Лисенка в Києві (1988 р.); лауреат першого Міжнародного конкурсу піаністів імені С. Прокоф’єва в Санкт-Петербурзі (Росія, 1992 р.); у складі фортепіанного дуету з Іриною Алексійчук – лауреат першого Міжнародного конкурсу виконавців камерної музики «Золота осінь» в Хмельницькому (1993 р.); переможець 45-го Міжнародного конкурсу фортепіанних дуетів  ARD в Мюнхені (Німеччина,  1996 р.); лауреат 6-го Міжнародного конкурсу фортепіанних дуетів Murray Dranoff в Майамі (США, 1997 р.). Багато гастролює в Україні, Польщі, Словаччині, балканських країнах, Японії, Німеччині, Італії, Франції, Іспанії, Португалії, США, Росії, Казахстані, Азербайджані як соліст та у складі фортепіанного дуету з Іриною Алексійчук. Член журі та голова численних конкурсів в Україні та за її межами.</p>
    </article>
    <article class="olyinyk">
        <img src="{{ site.baseurl }}/assets/img/person/olyinyk.png" alt="Photo Of Olyinyk">
        <h4>Олександра Олійник</h4>
        <p>Відомий музикознавець, музичний критик, журналіст, громадський діяч. Проректор Національної музичної академії України імені П. І. Чайковського, секретар правління Національної спілки композиторів України з міжнародних зв’язків; Генеральний секретар Національного комітету Міжнародної Музичної Ради (ICM), член Національного комітету України у справах ЮНЕСКО, генеральний представник України Міжнародної мистецької асціації A.I.D.A. (Монако). Особливо велику роботу проводить у галузі міжнародної культурної діяльності: спільно з посольствами організувала і провела понад 70 концертних презентацій «Музичні діалоги», є співзасновником Української секції Міжнародного товариства сучасної музики (ISCM). Леся Олійник представляла Україну на фестивалях, конкурсах і наукових конференціях в Німеччині, Швейцарії, Польщі, Бельгії, Франції, Швеції, Великій Британії. Значну популярність здобули засновані й організовані нею авторські цикли: «Київські сезони»; філармонічні концертні цикли «Музична культура Європи» і «Забуті сторінки». Леся Олійник є автором монографій, розділів до «Історії української музики» в 6-ти томах, понад 100 статей в наукових вітчизняних та зарубіжних збірниках, також автором понад 400 публікацій в ЗМІ. Як музичний оглядач радіо «Свобода» провела понад 700 передач і прямих ефірів, є постійним учасником прямих ефірів з проблем української музичної культури Національної телерадіокомпанії України. Нагороджена Почесною грамотою Київської міської держадміністрації, Орденом Святої Великомучениці Варвари Української Православної Церкви.</p>
    </article>
    <article class="suhovienko">
        <img src="{{ site.baseurl }}/assets/img/person/suhovienko.png" alt="Photo Of Suhovienko">
        <h4>Дмитро Суховієнко</h4>
        <p>Всесвітньо відомий піаніст, закінчив Київську державну консерваторію імені П.І. Чайковського по класу професора Всеволода Воробйова. Отримав стипендію Ієгуді Менухіна для навчання у Швейцарії. Учасник майстер-класів з Паулем Бадура-Шкодою, Баррі Дугласом, Дмітрієм Башкіровим, Філіппом Антремо, Абдель Рахман Ель-Баша та ін. Лауреат міжнародних конкурсів піаністів "Rovere d'Oro" в Італії та "Клара Шуман" у Німеччині. Записав 5 альбомів з творами Ф. Шопена, М. Колесси, С. Прокоф’єва, Ф. Ліста, Ф. Шуберта, С. Рахманінова, Р. Шумана, Й. Брамса та М. Мусорського. Дмитро Суховієнко є Артистичним директором серії концертів у Європейському Парламенті в Брюсселі та Музичним директором міжнародної асоціації A.I.D.A.</p>
    </article>
    <article class="fedorov">
        <img src="{{ site.baseurl }}/assets/img/person/fedorov.png" alt="Photo Of Fedorov">
        <h4>Борис Федоров</h4>
        <p>Відомий піаніст, доцент Національної музичної академії імені П. І. Чайковського. Закінчив з відзнакою Московську державну консерваторію імені П. І. Чайковського та асистентуру-стажування під керівництвом професора Глеба Аксельрода. Лауреат і дипломант міжнародних конкурсів у Римі (1995), Сенігалії (1994, Італія), Порто (1993, Португалія); Gran Prix Всеукраїнського фестивалю пам'яті Регіни та Володимира Горовиця у Києві (1995). Концертує як в Україні, так і за кордоном - в Італії, США, Нідерландах (де двічі виступав у Amsterdam Concertgebouw). Має велику кількість записів у фонді національної телерадіокомпанії України.  Його учні понад 60 разів ставали переможцями міжнародних конкурсів, багато з них мають успішну концертну кар'єру. Борис Федоров автор наукових статей та член журі національних і міжнародних конкурсів. Художній керівник музичних проектів, серед яких - святковий концерт молодих українських і грузинських піаністів, присвячений Дню незалежності Грузії в Києві (2008); фестиваль "Світло музики в Полтаві" (2004); концерти молодих виконавців та майстер-класи в містах України.
</p>
    </article>

</section>

